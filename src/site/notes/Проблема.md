---
{"title":"Проблема","dg-publish":true,"dg-metatags":null,"dg-home":null,"permalink":"/problema/","dgPassFrontmatter":true,"noteIcon":""}
---

20.07, моя дружина пішла на зустріч з черговим потенційним партнером, цього разу швейцарцем. Раніше вона зустрічалася з молодими чоловіками тут, у гуртожитку, яких вона називає "друзями". Насправді це звичайний адюльтер. Вона перебуває у шлюбі під час відносин як зі старими "друзями", так і з новим партнером. Всі свої стосунки вона будує на брехні та маніпуляціях, і швейцарець не є винятком. Вона приховує свій вік, справжні цілі та те, що на нього може чекати у разі продовження стосунків з нею. Заради перспективи залишитися в Швейцарії вона готова на будь-що. Попри все це, вона залишається моєю дружиною, і я переживаю за неї. Стосунки з чоловіками у притулку, де всі знають один одного і є охорона, менш небезпечні, ніж за його межами.

Вчора дружина повернулася з побачення, коли я розмовляв із сином. Я досі маю надію зберегти сім'ю. Але після знайомства з тим швейцарцем вона не лише заблокувала в чатах своїх попередніх друзів з гуртожитку, але й мене також. Ми все ще законні чоловік та дружина, ми не розлучені, і я кохаю її попри все. Я намагався з нею поговорити, що викликало лише агресію з її боку. Хотів пояснити, наскільки небезпечна її така поведінка, що ще більше її розлютило. 

Наш син Арсен випадково зачепив квітку, з якою вона повернулася, що викликало агресію з її боку вже стосовно нього. Вона подряпала йому обличчя нігтями, які перед тим побаченням старанно заточила. Понівечила його окуляри; на щастя, скло не розбилося і не порізало його.

Це вже третій випадок, коли вона не знаходить інших аргументів чи засобів для мирного вирішення ситуації та починає бити Арсена. Кожного разу це мало наслідки для його здоров'я. Він не може заснути, поки мама не піде з кімнати. Окрім того, є і інші проблеми.

Перші два рази він лежав на ліжку і якось відбивався, коли отримував удари. Цього разу він не встиг зреагувати.

Все, що робить моя дружина, їй радять її мати і сестра. Недавно Арсен чув погрози, що вони ладні його вбити, щоб він не заважав мамі. Він і не заважав, лише просив не афішувати свої відносини з дуже молодими чоловіками та новим партнером. Тому Арсен вирішив викликати поліцію, щоб запобігти подальшому насиллю, з огляду на те, що її рідна мати вважає дружину здатною вбити і Арсена, і нового швейцарського партнера, який подарував їй ту злощасну квітку.

Я маю причини вважати, що ситуація у відносинах між моєю дружиною та її матір'ю і сестрою схожа на зловживання 
уразливим становищем стосовно моєї дружини. Вона мала в минулому травмуючі впливи як у родині, так і з боку інших людей. Унаслідок цього може мати ментальні проблеми, що заважають їй правильно оцінити наслідки своїх дій та власної віктимної поведінки, а також критично ставитися до "порад" сестри, матері та інших жінок, яких вважає подружками. Тому я порадив сину викликати поліцію. Саме так він і вчинив. Дружина з сином проживали разом в одній кімнатці, зараз їх розділили. Син переживає ситуацію важко хоч і говорить , що то не так.

